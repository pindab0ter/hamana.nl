+++
title = "FAQ"
[[resources]]
name = "photo"
title = "Yuki en Ginny op het balkon"
src = "yuki-ginny-balcony.webp"
+++

{{< heading-block imageStyle="object-position: 100% 12%" >}}
<div class="my-16 lg:mt-8 text-center">
  <h1 class="mt-0">
    <abbr title="Frequently Asked Questions">FAQ</abbr>
  </h1>
  <p class="font-serif mb-0">Veelgestelde vragen</p>
</div>
{{< /heading-block >}}

{{< text-block innerClass="max-w-screen-md" >}}
<h2 id="prijs-van-een-raskat">Wat bepaalt de prijs van een raskat?</h2>

<p>
  De prijs van een raskat kan hoog liggen. Dit verschilt per ras. Om te
  begrijpen waarom de prijs van een raskat hoog kan zijn moet er naar het
  kostenplaatje gekeken worden. Voordat een Ragdoll of een Noorse Boskat geboren
  wordt zijn er namelijk al honderden euro's gestoken in de poes en dekkater
  zelf.
</p>

<p>
  Er zijn verschillende soorten onderzoeken die erfelijke ziektes moeten
  uitsluiten, verschillend per ras. Dit gebeurt met zowel echografisch als
  DNA-onderzoek voor beide ouderdieren. Ook moeten de kittens natuurlijk gevoerd
  en ondersteund worden tijdens de eerste weken van hun ontwikkeling.
</p>

<p>
  De kosten van de chip, paspoort, ontworming en inentingen zitten allemaal bij
  de aanschaf van een kitten inbegrepen.
</p>

<p>
  Omdat een raskat vanuit de rasvereniging om gezondheidsredenen minstens 14
  weken bij de moeder moet blijven zijn de kosten ook hoger dan bij een kitten
  dat bijvoorbeeld na 9 weken al mee mag.
</p>

<h2 id="waarom-een-contract">Waarom moet ik een contract ondertekenen?</h2>

<p>
  Wij vragen iedereen die een kitten bij ons koopt om een contract te tekenen.
  Dit is gebruikelijk bij raskatten. In het contract worden een aantal garanties
  gesteld voor de koper die met name met de gezondheid van de kitten te maken
  hebben.
</p>

<p>
  Er staat ook in dat u niet met de kat mag fokken. De uiteindelijke reden
  daarvan is de gezondheid van het ras. Er komt veel kennis kijken bij het
  fokken van raskatten, met name op het gebied van erfelijke ziektes en
  inteeltpercentage (wat alleen berekend kan worden aan de hand van de stambomen
  van beide ouders).
</p>

<p>
  De eigenaar van de moederpoes (wij) tekent een contract met de eigenaar van de
  dekkater. Hierin gaat de fokker akkoord dat er met de katers uit het nestje
  niet gefokt mag worden (het kan zijn dat er wel één poes aangehouden mag
  worden). Het is namelijk zo dat als er twee katers uit dezelfde familie actief
  zijn, er een minder divers genenaanbod is voor het ras. Daarmee stijgt de kans
  op inteelt.
</p>

<p>
  Helemaal als er zonder stamboom gefokt wordt. Dan weet je niet wie de
  voorouders zijn en is de kans op een hoog inteeltpercentage vele malen groter.
</p>

<p>
  Het is daarom enorm belangrijk voor de toekomst van het ras dat er niet zonder
  een rasvereniging en netwerk van samenwerkende fokkers zomaar gefokt wordt.
</p>

<h2 id="mag-een-raskat-buiten">Mag een raskat naar buiten?</h2>

<p>
  Onze katten zijn binnenkatten. Dit betekent dat zij alleen onder begeleiding
  en met een tuigje buiten komen. De kittens zijn dit nog niet gewend en het is
  aan de nieuwe eigenaar om hier een keuze in te maken.
</p>

<p>
  Ons advies is om de katten uit veiligheidsoverwegingen binnen te laten. Een
  kat kan immers aangereden, mishandeld, vergiftigd of meegenomen worden. Zeker
  sociale raskatten als de Ragdoll of de Noorse Boskat loen gevaar om gevangen
  te worden door dieven die uit zijn op een snelle paar honderd euro.
  Buitenkatten zijn ook een bedreiging voor onder andere vogels.
</p>

<p>
  Goede tussenoplossingen zijn een omheinde tuin, buitenren, afgeschermd balkon
  of door met ze te wandelen aan een tuigje of in een dierenrugzak. Zo kan een
  kat toch van buitenactiviteiten genieten zonder gevaar te lopen of een gevaar
  te zijn.
</p>

<p>
  Over het algemeen zijn Ragdolls en Noorse Boskatten zeer tevreden met een
  leven binnenshuis. Om een kat gelukkig te maken is het wel nodig om de
  omgeving aan te passen op hun behoeftes. Denk hierbij aan krabpalen,
  speeltjes, voerpuzzels, mandjes en klimmogelijkheden door middel van
  bijvoorbeeld wandplanken. Als het vaak voorkomt dat er niemand thuis is kunt u
  overwegen om te zoeken naar een speelmaatje. Zo houdt u uw kat(ten) gelukkig.
</p>

<h2 id="kittens-bezoeken">
  Hoe vaak mag ik mijn toekomstige kitten(s) bezoeken?
</h2>

<p>
  Kittens kunnen bezocht worden vanaf week 5, dan is hun afweersysteem namelijk
  voldoende ontwikkeld.
</p>

<p>
  <strong>Let op:</strong> Plan nooit meer dan één catterybezoek op dezelfde
  dag. Zo voorkom je dat je eventuele ziektes verspreidt.
</p>

<p>Extra bezoeken zijn alleen mogelijk in week 8 en 10.</p>

{{< /text-block >}}
